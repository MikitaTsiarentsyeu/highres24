Python  (англ.: python — Па́йтан[ru]; ва
ўсходнеславянскіх  мовах  пашырана назва
піто́н[4])[5]  —  высокаўзроўневая  мова
праграмавання   агульнага   прызначэння,
скіраваная  на  павышэнне прадукцыйнасці
распрацоўшчыка   і   чытальнасці   кода.
Сінтаксіс  ядра  Python  мінімалістычны.
Пры    гэтым    стандартная   бібліятэка
ўключае   вялікую   колькасць   карысных
функцый.    Узорнай   рэалізацыяй   мовы
Python  ёсць  інтэрпрэтатар CPython, які
падтрымлівае     большасць     пашыраных
платформ[6].   Ён  распаўсюджваецца  пад
свабоднай   ліцэнзіяй   Python  Software
Foundation    License,   якая   дазваляе
выкарыстоўваць  яго  без  абмежаванняў у
любых   праграмах,   у  тым  ліку  і  ва
ўласніцкіх[7].     Існуюць    рэалізацыі
інтэрпрэтатараў  для  JVM  (з магчымасцю
кампіляцыі),    MSIL    (з    магчымасцю
кампіляцыі),  LLVM  і іншых. Праект PyPy
прапануе   рэалізацыю  Пітона  на  самім
Пітоне,    што   памяншае   затраты   на
змяненне   мовы   і  даследаванне  новых
магчымасцей.        Python       актыўна
развіваецца,  новыя версіі (з новымі або
змененымі     моўнымі     ўласцівасцямі)
выходзяць  прыкладна раз у два з паловай
гады.  З  гэтае і некаторых іншых прычын
на  Python  адсутнічаюць  стандарт ANSI,
ISO  і  іншыя  афіцыйныя  стандарты,  іх
ролю     выконвае     CPython.     Такія
вэб-фрэймворкі,  як  Django, Pylons[en],
Pyramid[8],  TurboGears[9],  web2py[10],
Tornado[11],  Flask, FastAPI і Zope[ru],
дапамагаюць  распрацоўнікам  у стварэнні
і   суправаджэнні   складаных   праграм.
Распрацоўваць  мову Python пачаў у канцы
1980-х       гадоў[15]       супрацоўнік
нідэрландскага  інстытута  CWI Гвіда ван
Росум.  Для размеркаванай АС Amoeba была
патрэбна  пашыраемая  скрыптавая мова, і
ван  Росум  ў  вольны  час  пачаў пісаць
Python,  пазычыўшы  некаторыя напрацоўкі
для  мовы  ABC  (ван Росум ўдзельнічаў у
распрацоўцы  гэтай  мовы,  скіраванай на
навучанне  праграмаванню).  У лютым 1991
года  ён  апублікаваў  зыходны  тэкст  у
групе  навін  alt.sources[16].  З самага
пачатку    Python   распрацоўвалася   як
аб’ектна-арыентаваная  мова.  Назва мовы
паходзіць  зусім  не  ад  віду паўзуноў.
Аўтар    назваў   мову   па   папулярнай
брытанскай    камедыйнай    тэлепраграме
1970-х    гадоў   «Лятучы   цырк   Монці
Пайтана».  Зрэшты,  усё роўна назву мовы
часцей  спалучаюць  менавіта са змяёй, а
не  з  тэлеперадачай  —  на  піктаграмах
файлаў  у  KDE  і  ў Microsoft Windows і
нават  на  эмблеме  на  сайце python.org
(да   выхаду  версіі  2.5)  адлюстраваны
змяіныя  галовы. Наяўнасць добразычлівай
супольнасці    разам    з   дызайнерскай
інтуіцыяй  ван  Росума  лічацца аднымі з
галоўных  чыннікаў  поспеху мовы Python.
Развіццё  мовы  ідзе  згодна  з дакладна
акрэсленым      працэсам      стварэння,
абмеркавання,   адбору   і  зацверджання
дакументаў     PEP     (англ.:    Python
Enhancement   Proposal)  —  прапаноў  па
развіццю  мовы Python[17]. 3 снежня 2008
года[18],        пасля        працяглага
тэсціравання,   выйшла   першая   версія
Python  3000  (або  Python  3.0, таксама
ўжываецца  скарачэнне  Py3k).  У  Python
3000   былі   прыбраны  многія  недахопы
архітэктуры,    пры    гэтым   стараліся
захаваць  як мага большую (але няпоўную)
сумяшчальнасць  са старымі версіямі мовы
Python.  На сёння падтрымліваюцца абодва
адгалінаванні мовы (Python 3.х і 2.x).
